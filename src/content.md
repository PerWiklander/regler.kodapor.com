# Kodapor - Regelverk v2.0

Kodapor är en grupp med väldigt mycket medlemmar. För att volymen ska bli hanterbar för gruppens medlemmar så gallrar moderatorapor bland inläggen.
Huvudprincipen: Ämnet ska ha hög intellektuell nivå och/eller vara väldigt roligt, och vara intressant för en stor andel av professionella programmerare i Sverige. Ämnen behöver alltså *inte* strikt handla om kod, men folk som programmerar ska gilla det.

Exempel på ämnen som *alltid* blir borttagna:
- Jobbannonser (både som arbetgivare och arbetstagare). 
- Snäva tekniska frågor som har ett objektivt rätt svar lämpar passar mycket bättre på Stack Overflow. 
- Frågor om fotboll
- Säkerhetsluckor (som man inte först rapporterat till ägaren av problemet)
- Diskussioner om vi redan haft flera ggr samma år

Exempel på ämnen som *inte* blir borttagna:
- Intressanta, öppna diskussioner om kod.
- Annonser om hackathons
- Roliga hårdvaruhack
- Överdumma diskussioner, t.ex. hur man designar ett så dåligt språk som möljligt.

Exempel på ämnen som *ofta* blir borttagna:
- Skojiga bilder/memes
- Shaming (inspektera Nordeas ful-JavaScript)

## Q&A

Q: Min kommentar har blivit borttagen!

A: Kodapor är inget demokratiskt forum, utan är en privat grupp som blivit populär på grund av att vi har en speciell kultur här som folk gillar, som moderatorerna har som uppgift att värna om. I undantagsfall innebär det att vi plockar bort inlägg. Våra riktlinjer för att göra detta är dessa:
* Professionalism över vulgaritet.
Kodapor är (eller aspirerar till att bli) professionella programmerare, och iträder den rollen på forumet så väl som på sin dagliga arbetsplats. Kodapor uppskattar idioti och ogillar torrhet, men låter inte detta bli en ursäkt för att råka bli vulgär, dömande, intolerant eller exkluderande.
* Förståelse framför retorik.
En kodapa försöker att tolka välvilligt snarare än illivlligt, och söker ömsesidigt lärande framför att "vinna" en diskussion.
* Humor över allvar. 
En Kodapa är ödjuk inför universums absurditet, bjuder på sig själv, och tycker inte att en diskussion är fullständig om man inte haft roligt medans man fört den. Bajs.

Q: Vem söker ni som moderatorapa?

A: Vi behöver nästan alltid fler moderatorapor. Om du har förslag på ett rättrådig apa som skulle passa, skicka då tipset i ett PM till en moderatorapa.
En moderator förväntas lägga åtminstone 45 minuter i veckan. I praktiken är din uppgift att godkänna/avslå inlägg enligt ovanstående riktlinjer och din egen goda smak, samt hålla ordning på forumet. Oftast innebär detta bara att vara rak och trevlig och skön och väldigt sällan att du faktiskt behöver använda någon av dina faktiska krafter som moderatorapa.
Moderatorapor får inget betalt, men Kodapor är ett välkänt forum i Sverige. Andra moderatorapor agerar gärna gladeligen referens vid jobbansökningar och dyl.

Vi söker dig som är en bra balans:
- mellan humoristisk och allvarlig, med övervikt på humoristisk
- mellan pragmastisk och idealistisk, med övervikt på pragmatisk
- mellan att göra rätt och att vara överens, med övervikt på vara överens
- mellan att vara trevlig och ärlig, med övervikt på trevlig
- mellan att styra och att medla, med övervikt på att medla

Vi kvoterar inte, men det är jävligt meriterande om du inte är vit man i 30-årsåldern som programmerar Angular.