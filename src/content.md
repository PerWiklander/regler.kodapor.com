# Kodapornas Regelverk

Kodapor är en Facebook-grupp med tusentals medlemmar. För att volymen skall bli så hanterbar som möjligt så gallrar moderatorapor bland inläggen och utgår från detta regelverk i sin bedömning.

> Ämnet som inlägget berör skall **inbjuda till diskussion**, hålla en **hög intellektuell nivå**, vara **väldigt roligt**, och/eller **direkt intressant** för en absolut majoritet av medlemmarna i gruppen.

Exempel på ämnen som <span class="text-never-allowed">**alltid blir borttagna**</span>:
- Jobbannonser (både som arbetgivare och arbetstagare)
- Enkäter som enbart gynnar frågeställaren
- Snäva tekniska frågor som har ett objektivt rätt svar lämpar passar mycket bättre på [StackOverflow](https://stackoverflow.com/)
- Säkerhetsluckor (som man inte först rapporterat till ägaren av problemet)
- Diskussioner som vi redan haft flera gånger samma år
- Frågor om framförallt fotboll, men även sport i allmänhet som inte innefattar kod

Exempel på ämnen som <span class="text-sometimes-allowed">**ofta blir borttagna**</span>:
- Skojiga bilder/memes
- Shaming (inspektera Nordeas ful-JavaScript)

Exempel på ämnen som <span class="text-always-allowed">**inte blir borttagna**</span>:
- Intressanta, öppna diskussioner om kod
- Annonser om hackathons
- Roliga hårdvaruhack
- Överdumma diskussioner, t.ex. hur man designar ett så dåligt språk som möljligt

## Q&A

### Q: Varför har min kommentar blivit borttagen?

A: Kodapor är inget demokratiskt forum, utan är en privat grupp som blivit populär på grund av att vi har en speciell kultur här som folk gillar, som moderatorerna har som uppgift att värna om. I undantagsfall innebär det att vi plockar bort inlägg.

Våra riktlinjer för att göra detta är dessa:

#### Professionalism över vulgaritet
Kodapor är (eller aspirerar till att bli) professionella programmerare, och iträder den rollen på forumet så väl som på sin dagliga arbetsplats. Kodapor uppskattar idioti och ogillar torrhet, men låter inte detta bli en ursäkt för att råka bli vulgär, dömande, intolerant eller exkluderande.

#### Förståelse framför retorik
En kodapa försöker att tolka välvilligt snarare än illivlligt, och söker ömsesidigt lärande framför att "vinna" en diskussion.

#### Humor över allvar
En Kodapa är ödjuk inför universums absurditet, bjuder på sig själv, och tycker inte att en diskussion är fullständig om man inte haft roligt medans man fört den. Bajs.

### Q: Vem söker ni som moderatorapa?

A: Vi behöver nästan alltid fler moderatorapor. Om du har förslag på ett rättrådig apa som skulle passa, skicka då tipset i ett PM till en moderatorapa.

En moderator förväntas lägga åtminstone 45 minuter i veckan. I praktiken är din uppgift att godkänna/avslå inlägg enligt ovanstående riktlinjer och din egen goda smak, samt hålla ordning på forumet. Oftast innebär detta bara att vara rak och trevlig och skön och väldigt sällan att du faktiskt behöver använda någon av dina faktiska krafter som moderatorapa.

Moderatorapor får inget betalt, men Kodapor är ett välkänt forum i Sverige. Andra moderatorapor agerar gärna gladeligen referens vid jobbansökningar och dylikt.

Vi söker dig som är en bra balans mellan:
- Humoristisk och allvarlig, med övervikt på humoristisk
- Pragmastisk och idealistisk, med övervikt på pragmatisk
- Att göra rätt och att vara överens, med övervikt på vara överens
- Att vara trevlig och ärlig, med övervikt på trevlig
- Att styra och att medla, med övervikt på att medla

Vi kvoterar inte, men det är jävligt meriterande om du inte är vit man i 30-årsåldern som programmerar Angular.

### Q: Finns det någon chat eller IRC för kodapor?

Jajamensan, en del kodapor diskuterar kod och hänger tillsammans dagarna långa i IRC-kanalen `##kodapor` (ja, det ska vara två hashtecken) på IRC-näteverket [freenode](http://freenode.net/).

Du går enkelt med där via deras [web chat](http://webchat.freenode.net/) eller med din egna favoritklient för IRC.

<hr>

<p class="align-center">För eventuella frågor, förslag till förbättring och/eller ändringar, besök <a href="https://github.com/mekwall/regler.kodapor.com">projektet på GitHub</a>.</p>
